# -*- mode: mandoku-view; -*-
#+TITLE: 五國故事
#+DATE: 2015-08-24 22:37:39.365188
#+PROPERTY: ID KR2i0015
#+PROPERTY: BASEEDITION WYG    
#+PROPERTY: JUAN 提要
<pb:KR2i0015_WYG_000-1a>¶
欽定四庫全書　　　　　史部九¶
　五國故事　　　　　　　載記𩔖¶
　　提要¶
　　　　(臣/)等謹案五國故事二卷不著撰人名氏南¶
　　　　漢條下稱劉晟本二名上一字犯宣祖諱去¶
　　　　之則北宋人又南唐條下稱嘗以其亊質於¶
　　　　江南一朝士則猶在宋初得見李氏舊臣也¶
　　　　中於南漢稱彭城氏於留從効姓稱婁錢塘¶
<pb:KR2i0015_WYG_000-1b>¶
　　　　厲鶚跋以為呉越後人入宋所作避武肅王¶
　　　　諱然閩王延翰條下稱其妻為博陵氏則又¶
　　　　何為而諱崔乎年代緜邈葢不可考矣其書¶
　　　　紀呉楊氏南唐李氏蜀王氏孟氏南漢劉氏¶
　　　　閩王氏之亊稱曰五國然以其地而論當為¶
　　　　四國以其人而論當為六國未審其以楊李¶
　　　　併為一以孟王併為一也鄭樵通志畧列之¶
　　　　霸史𩔖中實則小説之體記録頗為繁碎中¶
<pb:KR2i0015_WYG_000-2a>¶
　　　　如徐知誥斥進黄袍諸事為史所不載又李¶
　　　　煜為李璟第六子而此云璟之次子與史亦¶
　　　　小有異同考古在于博徵亦未可以瑣雜廢¶
　　　　也前有萬厯中太常寺少卿余寅題詞譏其¶
　　　　四國俱加偽字於蜀獨否今考書中明書偽¶
　　　　蜀王建又書孟知祥以長興五年遂僭大號¶
　　　　何嘗不著其偽卷首總綱既以前蜀後蜀為¶
　　　　分再加偽字則或曰前偽蜀後偽蜀或曰偽¶
<pb:KR2i0015_WYG_000-2b>¶
　　　　前蜀偽後蜀詞句皆嫌於贅是以省之公羊¶
　　　　傳所謂避不成文是也謂不偽蜀殊失其㫖¶
　　　　至南漢條下稱偽漢先主名巖後名俊又名¶
　　　　龑龑之字曰儼本無此字龑欲自大乃以龍¶
　　　　天合成其字以其不典故不書之寅援唐史¶
　　　　書武后名曌以駁之則其説當矣乾隆四十¶
　　　　六年十月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2i0015_WYG_000-3a>¶
　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR2i0015_WYG_000-4a>¶
五國故事序¶
五國故事一篇不知輯者誰氏鄭迪功通志嘗列之霸¶
史吾鄞少司馬范公建天一閣多藏書此葢瑣品之一¶
目云五國者楊行密稱吳李昪稱南唐王建孟知祥俱¶
有蜀總為一國劉巖稱漢而王審知稱閩兹五氏皆驍¶
鷙猛厲見一時䲭張諸孽滿於海内無不有黄屋之心¶
遂挾風雲竊名號專制一方此桓文之所必誅者惜皇¶
綱失馭虣虎哭其宫若留從効輩如虺蜴紛起㝢縣大¶
<pb:KR2i0015_WYG_000-4b>¶
裂其時葢且十餘姓矣迺獨輯五國間嘗稍一繙閲其¶
大者已采入正史其細者無足為史氏有無且更多㕘¶
錯四國不叙姓閩獨叙姓四國俱加一偽字於蜀獨否¶
漢氏劉未嘗氏彭城乃舉其郡封而氏之從効氏劉乃¶
氏婁固壹叶也終宜有别龑字誠不典何遂不書曌嘗¶
别製字妄自尊何嘗雅馴而至今存大抵此編潦率葢¶
歐陽氏之棄餘也五國之事邈矣其時湯悦江南録徐¶
鉉吳録信都鎬淝上英雄録䢴溝要略王顔烈祖開基¶
<pb:KR2i0015_WYG_000-5a>¶
録李吳前後蜀實録曹衍湖湘故事蔣文懌閩中實録¶
俱不傳此編猶在白日荒荒見此爝火又諸君亦號名¶
英雄多可怪愕事范司馬喜刻古書此編已入丹格未¶
及梓而殁余遂序而存之余寅題¶
